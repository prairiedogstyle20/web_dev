ABSURD ROZRYWKA / WIADOMOŚĆ / 10.02.2019, godz. 22:50
Trump niczym Stalin? Niesmaczny "żart" Agnieszki Holland w Berlinie
Agnieszka Holland / fot. screen/Berlinale
Kontakt z autorem
  
"Obywatel Jones" Agnieszki Holland znalazł się w Konkursie Głównym trwającego w Berlinie festiwalu filmowego. Dziś odbyła się tam konferencja prasowa poświęcona polskiemu filmowi. Na pytanie jednego z dziennikarzy o to, dlaczego dla wielu współczesnych Rosjan Józef Stalin pozostaje bohaterem, padł niewybredny żart Holland.
W Berlinie odbyła się konferencja prasowa poświęcona najnowszemu filmowi Agnieszki Holland. Jej startujący w Konkursie Głównym i walczący o Złotego Niedźwiedzia "Obywatel Jones" opowiada o losach dziennikarza Garetha Jonesa, który opisał Wielki Głód panujący na Ukrainie (wówczas Ukraińskiej Socjalistycznej Republice Radzieckiej) w latach 1932–1933. Na pytanie jednego z dziennikarzy o to, dlaczego do dziś przez wielu Rosjan Józef Stalin jest uważany za "bohatera", Agnieszka Holland odpowiedziała:
To nie jest pytanie do mnie, ale myślę, że to tragiczne. Że morderca odpowiedzialny za śmierć milionów ludzi jest uważany za bohatera
Niestety, usiłując odpowiedzieć na pytanie, Agnieszka Holland poszła o krok dalej i "zażartowała" z tego, że Stalin był kimś, kto chciał "to make that country great again" ("sprawić, by jego ten był znowu wielki"). W ten sposób reżyserka w oczywisty sposób nawiązała do hasła wyborczego Donalda Trumpa ("Make America great again"), co spotkało się z salwą śmiechu obecnych na konferencji dziennikarzy.
Co sądzicie o takim "żarcie"? Holland przekroczyła granicę dobrego smaku?
Czytaj również
"Obywatel Jones" Holland: zobacz fragment filmu! WIDEO
Wczytuję ocenę...
Promuj niezależne media! Podaj dalej ten artykuł na Facebooku i Twitterze
Źródło: niezalezna.pl
ZOBACZ TO POLSKA / WIADOMOŚĆ / 26.02.2019, godz. 19:15
Co premier mówił o Rockym Balboa i PiS? Gala Strefy Wolnego Słowa - obejrzyj CAŁOŚĆ
/ Zbyszek Kaczmarek/Gazeta Polska
Kontakt z autorem
  
Wczoraj w Filharmonii Narodowej w Warszawie odbyła się gala "Gazety Polskiej". Nagrodę Człowieka Roku "Gazeta Polska" przyznaje od 1995 roku. Laureatem tego prestiżowego wyróżnienia został premier Mateusz Morawiecki. Podczas gali wręczona została również Nagroda Klubów "Gazety Polskiej", którą otrzymał wiceszef Instytutu Pamięci Narodowej Krzysztof Szwagrzyk. Nagrodami im. Grzegorza I Wielkiego przyznawanymi przez miesięcznik "Nowe Państwo" zostali uhonorowani europoseł Prawa i Sprawiedliwości prof. Ryszard Legutko oraz reżyser Patryk Vega.
Wczoraj w Filharmonii Narodowej w Warszawie odbyła się gala "Gazety Polskiej". Nagrodę Człowieka Roku "Gazeta Polska" przyznaje od 1995 roku.
W poniedziałek - po raz drugi z rzędu - nagrodę Człowieka Roku - odebrał premier Mateusz Morawiecki.
Odbieram tę nagrodę w zastępstwie całego rządu Prawa i Sprawiedliwości
- mówił szef rządu.
Zwracając się do przedstawicieli Klubów "Gazety Polskiej" Mateusz Morawiecki ocenił, że są oni "na pierwszej linii frontu" i bronią tej linii w trudnych czasach.
Wytyczacie też drogę ku naszym aspiracjom, ambicjom, bo jesteśmy ambitni w naszych zamiarach wobec Polski i chcemy, właśnie tak jak ten Rocky (...) Ile tam było tych części, chyba z pięć czy sześć? To tylu kadencji też chyba możemy sobie życzyć
- mówił.
Premier odebrał tytuł przy akompaniamencie odegranego przez orkiestrę utworu z filmu "Rocky".
[polecam:https://niezalezna.pl/260460-premier-morawiecki-czlowiekiem-roku-2018-gazety-polskiej-chcemy-walczyc-o-lepsza-wielka-polske]
Podczas gali wręczona została również Nagroda Klubów "Gazety Polskiej", którą otrzymał wiceszef Instytutu Pamięci Narodowej Krzysztof Szwagrzyk.
Chciałem bardzo podziękować i przeprosić. Podziękowania dotyczą tej nagrody i tych wyrazów uznania, których mieliśmy możliwość wysłuchania. A te przeprosiny dotyczą tych, którzy dzwonią z całego świata z Klubów Gazety Polskiej i pytają, kiedy przyjedziecie. I za to, że często mówię "jeszcze nie teraz", publicznie przepraszam
- mówił profesor.
[polecam:https://niezalezna.pl/260452-kluby-gazety-polskiej-wybraly-tytul-czlowieka-roku-dla-prof-szwagrzyka]
Nagrodami im. Grzegorza I Wielkiego przyznawanymi przez miesięcznik "Nowe Państwo" zostali uhonorowani europoseł Prawa i Sprawiedliwości prof. Ryszard Legutko oraz nieobecny na gali reżyser Patryk Vega.
Mamy wielki, potężny ruch, współtworzony przez państwo. Ten ruch, śmiem twierdzić, jest ewenementem w skali światowej, to co się dzieje teraz na świecie zależy w dużym stopniu, ogromnym stopniu od sukcesu państwa i państwa przyjaciół, od sukcesu tego, co dzieje się w Polsce. Polska jest jednym z niewielu krajów na świecie, który zdołał ocalić wolność. Jestem przekonany, że rozgrywa się wielka bitwa cywilizacyjna i my w Polsce jesteśmy na pierwszej linii
- mówił prof. Legutko, dziękując za nagrodę.
[polecam:https://niezalezna.pl/260462-oto-laureaci-nagrody-im-grzegorza-i-wielkiego-prof-ryszard-legutko-i-patryk-vega]
Galę rozpoczęło przemówienie prezesa Prawa i Sprawiedliwości, Jarosława Kaczyńskiego.
Dziś trzeba rozpocząć zabiegi o jeszcze kolejne zwycięstwo. To już trzecie, czy nawet licząc rok 1991, czwarte. O te zwycięstwo, które będzie rozstrzygało o dalszych losach Polski. O tym, czy dobra zmiana się umocni i trwale zmieni oblicze naszego kraju, naszą Ojczyznę w niepodległy, demokratyczny, sprawiedliwy kraj. Prawdziwą Rzeczpospolitą wszystkich Polaków
- mówił prezes PiS.
