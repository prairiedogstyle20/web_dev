February 13, 2019
تصویر: پی ایس ایل ٹوئٹر
پاکستان کرکٹ بورڈ نے پاکستان سپر لیگ سیزن 4 کو کرپشن فری بنانے کےلیے کھلاڑیوں اور فرنچائز آفیشلز سے کوڈ آف کنڈکٹ پر دستخط کروا لیے۔
پی ایس ایل 14 فروری سے متحدہ عرب امارات میں شروع ہو رہا ہے جس کا افتتاحی میچ دفاعی چیمپین اسلام آباد یونائیٹڈ اور لاہور قلندرز کے درمیان کھیلا جائے گا۔
پی ایس ایل کے دوران نسل پرستی اور دیگر سرگرمیوں کے لیے کوڈ متعارف
کوڈ آف کنڈکٹ کے مطابق پی ایس ایل کے دوران کرکٹرز کے نجی محفلوں میں جانے اور غیر متعلقہ افراد سے ملنے پر پابندی ہوگی جبکہ کوئی کھلاڑی میڈیا مینیجر کی اجازت کے بغیر میڈیا کو انٹرویو نہیں دے گا۔
اس کے علاوہ کسی فرنچائز مالک کو کھلاڑیوں کے کمروں تک رسائی کی اجازت نہیں ہوگی جب کہ ڈریسنگ روم میں موبائل فونز کے استعمال کی پابندی ہوگی۔
پی سی بی کا سیکیورٹی اینڈ ویجلنس اور آئی سی سی کا اینٹی کرپشن یونٹ کھلاڑیوں اور آفیشلز پر نگاہ رکھے گا۔ تمام کھلاڑیوں کو کسی بھی غیر متوقع صورتحال پر فوری مطلع کرنے کی ہدایت کی گئی ہے۔
 
