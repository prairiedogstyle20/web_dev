Στο YouTube ανακάλυψε τον Τσιτσιπά ο προπονητής του
5:09 πμ, Τετάρτη 13 Φεβ 2019 5:09 πμ, Τετάρτη 13 Φεβ 2019
Αθλητισμός
Εδώ και τέσσερα χρόνια ο Πατρίκ Μουράτογλου συνεργάζεται με τον Στέφανο Τσιτσιπά.
Ο 20χρονος Έλληνας τενίστας, Νο12 στην ATP, έχει ως βάση του την Ακαδημία του, ενώ έχει εξαιρετική συνεργασία με τον προπονητή της Σερένα Γουίλιαμς.
Πώς έγινε η πρώτη επαφή μεταξύ τους; «Μέσω της πλατφόρμας YouΤube! Τον είδα για πρώτη φορά σε ένα βίντεο στο YouΤube ! Πρέπει να ήταν 16 ετών. Αμέσως αντιλήφθηκα ότι αυτός ο νεαρός έχει μεγάλο ταλέντο και μπορεί να γίνει αστέρι.
Πήρα αμέσως τηλέφωνο τον πατέρα του και τον προσκάλεσα να έρθει στην Ακαδημία μας. Όντως ήρθε και έκτοτε δεν ξαναέφυγε. Έπαιξε ρόλο το ότι ήταν και Έλληνας. Έχω και εγώ ελληνικές ρίζες και κάτι ξύπνησε μέσα μου», ανέφερε ο Μουράτογλου.
Πηγή: Filathlos.gr
