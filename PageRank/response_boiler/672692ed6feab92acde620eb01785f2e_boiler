Ana Sayfa Yazarlar
Trump'ın propaganda için kullandığı fotoğrafı çeken kadın muhabir: Benim için bir utanç!
Trump yönetiminin İran karşıtı propaganda için izinsiz kullandığı fotoğrafı çeken İranlı kadın foto muhabiri Yalda Moayeri duruma tepki gösterdi. Moayeri, "Bu fotoğraf dünyanın her yerinde özgürlüğün sembolü olsaydı, büyük onur duyardım, ama Başkan Trump'ın fotoğrafı izinsiz şekilde kullanması benim için bir utançtır" dedi.
Paylaş
13 Şub 2019 (Son Güncelleme 15:35)
DUVAR – İranlı kadın foto muhabiri Yalda Moayeri, Tahran’daki protestolar sırasında çektiği bir fotoğrafın Trump yönetimi tarafından İran karşıtı politikaların posterine dönüştürülmesi tepki gösterdi.
Yalda Moayeri’nin çektiği Aralık 2017’de Tahran Üniversitesi’ndeki protestoda bir eliyle gazdan korunmak için yüzünü örterken öbür eliyle yumruğunu havaya kaldıran kadının fotoğrafı, tüm dünyada özgürlük taleplerinin simgelerinden biri haline gelmişti. Fakat fotoğraf İran karşıtı propaganda için hem ABD Dışişleri Bakanı Mike Pompeo tarafından hem de ABD Başkanı Donald Trump tarafından da  kullanıldı. İranlı foto muhabiri bu kullanımlar için herhangi bir izin alınmadığını söylüyor.
İran İslam Devrimi’nin 40’ıncı yıldönümü kutlamalarına yanıt vermek için fotoğrafı kullanan Trump yönetimi, fotoğrafın soldaki boş bölümüne şöyle yazdırdı:
“40 yıllık yolsuzluk, 40 yıllık baskı, 40 yıllık terör… İran’daki rejim 40 yıl boyunca sadece fiyasko üretti. Uzun zamandır acı çeken İran halkı çok daha parlak bir gelecek hak ediyor.”
40 years of corruption. 40 years of repression. 40 years of terror. The regime in Iran has produced only #40YearsofFailure . The long-suffering Iranian people deserve a much brighter future. pic.twitter.com/bA8YGsw9LA
— Donald J. Trump (@realDonaldTrump) February 11, 2019
Fotoğrafın bu şekilde kullanılmasının ardından foto muhabiri Yalda Moayeri “Bu fotoğraf dünyanın her yerinde özgürlüğün sembolü olsaydı, büyük onur duyardım, ama Başkan Trump’ın Farsça da attığı Tweette çektiğim fotoğrafı izinsiz şekilde kullanması benim için bir utançtır ve beni derinden yaralamıştır” dedi.
She took a photo of protest in Iran that became famous. Now President Trump has used it without her permission for his own political purposes. https://t.co/9B0O4NH5qe pic.twitter.com/wqwQ1BR7yb
— Ali Noorani (@ali_noorani_teh) February 13, 2019
Yalda Moayeri  “Onun politikaları yüzünden ben, ailem ve dostlarım yaptırımlar altında yaşamak zorunda kaldığımızdan hayatlarımız mahvoluyor. Paramız yüzde 70 değer kaybetti. Hepimiz yoksullaştık. Onun seyahat yasağı yüzünden çok sayıda İranlının ABD’deki aile üyelerini ziyaret etmesi engelleniyor. Benim de babam ABD’de yaşıyor. Param olsaydı bile onu görmeye gidemezdim, çünkü çok umursadığını iddia ettiği İranlılara seyahat yasağı dayatıyor.”
Moayeri ayrıca “Bu fotoğraf benim halkımı gösteriyor ve benim halkım içindir, Washington’daki erkekler tarafından suistimal edilmemelidir. İran’a karşı bu gündemin hiçbir şekilde parçası olmak istemiyorum. Bir İranlı olarak ABD Başkanı’na dava açamayabilirim, o yüzden sanırım tüm yapabileceğim bu” dedi.
